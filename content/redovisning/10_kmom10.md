---
---
Redovisning kmom10
=========================

KRAV 1:
För att analysera de aktuella trenderna för webbplatsdesign valde jag att göra mitt urval inom musik artisters webbplatser. Detta valdes då artister har ett kreativt yrke och deras webbplatser då blir mer fria i sina designs jämfört med t.ex. advokater. Samtidigt valdes tre artister ut från tre skilda musik genres för att se om det finns gemensamma trender i designs fast stilen kan vara olika.

Analysen visade att en trend är att hela bredden av sidan används. En annan trend är rörelse. Webbplatser tenderar att inte vara statiska utan kommer till liv genom att bilder och text rör sig. Font som används är sans-serif och webbplatsen består till störst del av bilder.

KRAV 2:
För ämne att analysera valde jag designprincip. Ville fokusera analysen till en designprincip så därför valde jag balans och koncentrerade mig på asymmetrisk balans. När man läser om asymmetrisk balans nämns det ofta att det kan vara svårt att lyckas med den designen så jag ville därför analysera webbplatser som ansågs ha lyckats med en asymmetrisk balans design för att se hur de gjorde. Tre webbplatser valdes ut för analys.

Resultatet av analysen visade att för att utföra en design med asymmetrisk balans behöver elementen som finns på sidan vara utplacerade på sådant sätt att ifall de hade varit lika stora så skulle de ha balanserat. Man tar sedan och skapar med hjälp av tomrum och färg ytterligare vikt till den sidan som hade minst visuell vikt. Detta skapar en balans fast designen är asymmetrisk.

KRAV 3:
Kunden som valdes var kund 1, Ludviga Af Solstråle. Jag valde att företagets verksamhet är inredning till företag.
Jag använde min me/redovisa som grund då jag har arbetat med den ett tag nu så känns den bekant så att jag vet vilken fil jag ska gå till för att hitta vad och vilken mapp jag ska till för att lägga in t.ex. bilder.

Sidorna har två kolumner som jag använder för att lägga in bilder och text i. Varje sida har en egen flash bild. I footern finns tre kolumner. I den första kolumnen finns kontakt information till det påhittade företaget. I den andra finns information om att följa bloggen och i den tredje kolumnen finns information om företaget.

De behandlingar av bilder som gjorts på webbplatsen har utförts i bildbehandlingsprogrammet GIMP. Som flash på om sidan har en svart bakgrund gjorts med ordet Solstråle, vilket företaget har döpts till, skrivits i en ljusare nyans. Det är meningen att man bara ska kunna se dessa ord i vissa lägen. Flashbilderna har gjorts ganska korta, detta var ett medvetet val. Jag ville att sidan skulle kännas annorlunda vilket jag gjorde genom att bl.a. ha en kort flashbild. Cimage har använts för att ange storlek på bilderna och sharpen filter har lagts på.

På första sidan har mest bilder lagts in tillsammans med ett citat. Det var tänkt att företaget är känt och behöver därmed inte ha mycket text utan vill fokusera på att presentera snabbt vad de gör och varför företag borde anställa dem. Det gjordes genom att presentera bilder som visar deras tidigare arbeten plus bilder som fungerar som en moodboard, som visar att de arbetar med lite mer finare design. Citatet som används valdes ut pga. att den säger ”Det finns två distinkta språk. Det finns det verbala som skiljer människor… och det finns det visuella som alla förstår”. Med detta citat och betoningen på ”det visuella som alla förstår” vill webbplatsen förmedla att det viktigaste för ett företag är det visuella intrycket de ger och företaget Solstråle kan hjälpa dem med det. Lite mer information om företaget ges i footern.

KRAV 4:
Temat har använt en gridbaserad layout. Testsidorna ?vgrid och ?hgrid kan användas för att testa den vertikala och horisontella griden. Har inte använt mina tidigare teman som grund. Ville att min kund här skulle få en design som använde sig av asymmetrisk balans då den anses vara modern, vilket är hur företaget bl.a. borde ses som då deras verksamhet är inredning. Då deras stil också ska ha en lyxig känsla ville jag använda mycket raka linjer för att ge ett intryck av kontroll.

Färgerna hålls enkla med svart, vitt och accentfärg guld för att ge ett lyxigt och elegant intryck. För logo texten och några ord i citatet på första sidan har en gradient guld använts för att de ska betonas lite extra. De diagonala linjerna bidrar med lite rörelse och de bilderna har placerats så att användaren ska följa deras riktning. Stilen är minimalistisk.

KRAV 5:
I det alternativa temat har designprincipen rörelse varit i fokus. Till skillnad mot temat i krav 4 så används här hela bredden av sidan för att presentera bilderna, regionens bredd har gjorts 100%, till skillnad från det första temat där regionen hade en fast bredd. Bilderna presenteras i större format än i krav 4 och visas i ca 6 sekunder var genom att animation har lagts till så att de fasas in och ut. De sista två bilderna som visas blir kvar på skärmen. De sista bilderna har bl.a. valts för att de ger ett djup till sidan. Visa bilder som visades i krav 4 visas inte i detta tema, genom display: none, då de inte ansågs passa detta färgschemat. Har i den region som bilderna finns i lagt in en bakgrundsbild som jag har skapat i GIMP. Har genom background-attachment: fixed gjort så att bilden är fast så när man skrollar ser det ut som bakgrunden rör sig. Det motiv som är bakgrundsbilden i den regionen har också använts för att färglägga texten i citatet som visas på första sidan. I detta tema har färg också använts som bakgrund i footer och på de delar som innehåller text. I regionen som innehåller text har en bakgrundsfärg getts och två av dess hörn har avrundats för att ge ett mjukare intryck.

KRAV 6:
Strukturen är uppbyggd så att inte kod ska behövas upprepas och så att det är enkelt att hitta de olika delarna. Det finns en less fil som är bas till båda teman, i den har modulerna normalize, font awesom, grid, responsiv och grund layout importerats. Sedan har kod för varje tema delats upp i olika less filer. Uppdelning har gjorts så att header och flash layout har en less fil. Footer layout har en less fil och de regioner som finns i huvuddelen av fönstret, de som innehåller all text och bilder, har en egen less fil.

Då jag inte ansåg att det var så mycket kod satt jag dem i en gemensam less fil, hade annars delat upp så att varje region fått egen less fil. Med denna uppdelning blir det enkelt att veta vart man ska gå för att hitta den kod man söker. I less filerna har variabler gjorts för de element som använder sig av t.ex. samma färg. Detta så att eventuell ändring bara behövs göras på ett ställe.

Responsiv koden för teman lades in i bas filen för temat. Lade den där, istället för att lägga den i en separat fil och importera den till basfilen, pga. att jag importerade alla de andra delarna för temat i basfilen så responsiv koden är därmed ensam med att ha sin kod i temats basfil så jag tyckte att det gick bra då den blir enkel att hitta och hitta i. Plus att det kändes lämpligt att ha responsiv koden där då den gäller för hela temat.

Projektet kändes rimligt för kursen. Jag spenderade ganska lång tid med projektet. Det som tog mest tid var att få till alla design delar som jag ville ha dem. Svårighetsgraden på projektet är, för mig, medel. Det var en bra balans av olika delar som var lite klurigt men som var en bra lärdom och delar som var enklare.

Jag gillade verkligen kursen men tycker att det blev för mycket av sådant som egentligen inte hörde till kursen. Som den kod som var stommen till sidorna vi byggde. Jag skulle ha föredragit om det kunde ha skalats ner så att man själv kunde ha byggt upp en mindre version av den, vilket skulle kanske ha gett mer förståelse för allt man gjorde. Eller om det kunde ha tagits bort för att endast fokusera på design. Tyckte annars om allt med kursen och skulle rekommendera den. Jag ger den en 8 av 10.

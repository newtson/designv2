---
---
Redovisning kmom06
=========================

Har aldrig tidigare tänkt på att det fanns principer till att designa en sida. Tänkte mest att man gör en design som man tycker ser bra ut och det är allt. Nu när jag har fått dessa verktyg att arbeta med i form av designprinciper och designelement så är det intressant att studera andras, och mina egna tidigare, designs för att se vad som funkar och varför. Det känns också lite överväldigande, men som allt annat så länge man fortsätter att arbeta med det så kommer det till slut att sitta i ryggmärgen. Det jag tänkte på i första uppgiften med att utvärdera tre andra webbplatsers designprinciper, var hur de alla hade använt sig av principen balans men de hade alla skapat balans på olika sätt.

Balans var en designprincip som jag använde i mina teman för designprincip. Fast i extrauppgiften arbetade jag på att skapa obalans. I temat för designprincip använde jag bl.a. designelement linjer för att skapa rörelse. Detta utfördes genom att lägga in ett vågigt mönster i bakgrunden högst upp på sidan. Principen rörelse fortsätter sedan genom att använda hover. När användaren hovrar över rubriker och bilder så rör de sig. Vid hovring över rubrik i main så blinkar rubriken. Allt för att skapa liv till sidan.
Till teman för designelement så fokuserades designen på former, linjer, färger, typografi, gradients och kontrast. Till extrauppgiften för designelement användes elementen på sidan utan ett syfte. Färgkombinationer används som gör text svår att läsa och linjer sätts runt element som endast gör så att element blir inboxade och inte betonar dem på ett effektivt sätt eller för användaren vidare i sidan.

Min uppfattning om ”the final touch” är att det är det som man gör för att få sidan att bli sammanhängande. Ibland kan allt som krävs för att få sidan sammanhängande är att man tar ner någon färg ton eller minskar/ökar något elements storlek. Min TIL för detta moment är nog vikten av att tänka på designprinciperna när man designar en sida.

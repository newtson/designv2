---
---
Redovisning kmom03
=========================

Så här i början av min bekantskap med vertikalt grid så känns det både hämmande och stödjande att använda det. Medan det finns flexibilitet i grid, som gör att man t.ex. kan öka marginalen för områden så känns det ändå lite hämmande. Skulle ibland vilja lägga områden överlappande, t.ex. diagonalt, vet ej om jag kan göra det. Men till stor det tycker jag att vertikal grid är stödjande och med mer kunskap om dem så kommer det nog att bli ett större stöd. Vad jag gillade, när jag höll på med detta moment, var att jag enkelt kunde göra de olika delarna i det vertikala gridet olika breda. På detta sätt kunde jag snabbt leka runt med layouten. Jag gjorde footer regionen width 1200px medan andra delar fick vara 1100px och andra 100%. Det typografiska horisontella gridet är bra att använda för att se till att texten hamnar på samma rader än fast det är olika t.ex. div. Jag är inte bekant med gridbaserade layouttekniker sedan tidigare.

Jag ville ha en fridfull känsla över webbplatsen och så ville jag att den skulle kännas personlig. Utifrån det letade jag efter ett typsnitt som påminde om handskriven text och hade en mjukhet till sig men samtidigt var lätt att läsa. Jag gick igenom alternativen på Google Fonts för Handwriting och testade några olika alternativ. Bestämde mig för typsnittet, Mail, då den hade vad jag sökte och passade bra in på sidan.

Kändes helt okej att jobba med LESS och modulerna. Jag återanvände dem inte eftersom att jag ansåg att det var slöseri med tid att ens försöka, då det var så mycket nytt med i detta moment. Jag började istället om, vilket var enklare eftersom jag inte behövde lägga in lika mycket kod som jag haft tidigare.

Responsiviteten har jag gjort med tre stycken media queries. En med max bredd på 1200px, den andra med max bredd 1000px och den sista med max bredd 850px. I dem anges att olika delar, som t.ex. kolumnerna i footern, ska läggas över hela sidan istället för att ligga bredvid varandra. Meny döljs också och hamburgarmenyn visas istället. Font-size och image storleker har också anpassats. Min TIL för detta moment är nog grid i allmänhet.

---
---
Redovisning kmom01
=========================

Jag fick problem när jag skulle testa make kommandot. Istället för en lista med targets så fick jag upp att ingen sådan fil eller katalog existerade. Efter lite googlandet så kom jag fram till att det nog berodde på att jag hade mellanslag i path till filen. För att fixa detta la jag till ”” runt WHERE-AM-I värdet, i filen Makefile. Så att allt hålls ihop.

För flash bild har jag behållit den tidigare width och height eftersom det blev bra men jag har ändrat lite i area. Jag behöll samma bild till flashen på alla sidor fast i om sidan kan man se den nedre delen av bilden som flash medan på hem och test sidorna är det den översta delen av bilden som syns. Eftersom jag har lagt in bild i meta.md så kommer den flash upp i hem och test sidan. Har för redovisningssidan också lagt in min bild som flash bild, har där angett att den mellersta delen av bilden ska synas.

Till footer delen ställde jag först in så att region-footer hade en max bredd på 80% av html och att den var placerad i mitten. Sedan tog jag child elementet, site-footer, och centrerade texten för att få copyright delen i mitten. Det finns tre kolumner i footern så jag lade in en max bredd på dem på 350px och skapade mellanrum mellan dem. De ligger bredvid varandra och copyright under dem. Bylinen lade jag in i regionen, region-after-main, så att jag kan styla den utan att main delen blir påverkad.

Vet om att jag vid någon punkt tidigare har kommit i kontakt med ramverk, men jag kommer inte ihåg något från det så det känns helt nytt.

Jag är okej med att styla med CSS men det tog sådan tid i detta moment. Efter varje ändring fick jag vänta minst 5 minuter innan det gick att se den ändringen i webbläsaren. Jag fyllde år i onsdags och det var ett tag då jag trodde jag skulle hinna fylla år igen innan den här webbplatsen skulle bli klar. Efter jag googlat lite kom jag fram till att detta kanske berodde på att css cachades så att det tog ett tag innan css filen med de nya ändringarna började användas. Visste inte riktigt hur jag skulle lösa detta men jag testade att byta till en annan css fil i stylechooser delen och sedan tillbaks till kmom01 css och det funkar i alla fall. Jag får då fram ändringarna direkt.

Har haft lite att göra med Github tidigare men de flesta verktyg och tekniker är nya för mig. Har inga särskilda övertygelser när det kommer till design och användarbarhet fast jag tycker det är viktigt att skapa balans på en sida. Vill också att sidan är enkel för användare att navigera runt i men det finns säkert olika sätt att göra det på.  

Min TIL för detta moment är nog att jag kan använda Markdown för att snabbt skriva html.

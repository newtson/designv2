---
---
Analys av asymmetrisk design
=========================

Denna analys fokuserar på designprincipen balans, med inriktning på asymmetrisk design där det finns en ojämn visuell vikt mellan sidor av en design men som ändå har en balans (Forsey, 2018). Man kan ofta se webbplatser som har symmetrisk design. I vilket fall balans skapas genom att det finns lika mycket, på båda sidor av mitten. Symmetrisk design har beskrivits som elegant (Bradley, 2010a) och behaglig att se på (Soegaard, 2018a) men det har också beskrivit som tråkig (Forsey, 2018) och stel (Bradley, 2010a). Asymmetrisk design däremot har beskrivits som dynamisk och modern (Bradley, 2015) och gör det lättare för användare att fokusera på individuella element i designen (Babich, 2017) men också svårare att åstadkomma än symmetrisk (Bradley, 2015). Webbplatser med asymmetrisk design har därför analyserats för att få fram vad som krävs av en asymmetrisk design för att skapa balans.

URVAL
-----------
För att välja webbplatserna till denna analys utfördes google sökningar för asymmetriska webb designs som ansågs bra utförda. Tre webbplatser valdes ut ifrån dessa sökningar pga. att de ansågs ha en klar asymmetrisk design. Dessa tre är

[Dada Data:](http://dada-data.net/en/hacktions)
[FIGURE src=image/dada.jpg?w=300 class="dada" caption=""]

[Ike Kligerman Barkley:]( http://www.ikekligermanbarkley.com/)
[FIGURE src=image/ike.jpg?w=300 class="ike" caption=""]

[Multimedia guides to Polish culture:]( http://multimediaguides.culture.pl/multimediaguides/)
[FIGURE src=image/multi.jpg?w=300 class="multi" caption=""]

METOD
-----------
Utgick ifrån artiklen ”Design Elements & Principles” (Stribley) där det står att asymmetrisk balans handlar om att genom placering, fördelning och storlek på olika element se till att vikten av elementen är jämna.

RESULTAT
-----------

Resultatet av denna analys visar att webbsidorna lyckades med sina asymmetriska designer pga. placering av elementen på ett sådant sätt som skapar balans fast då elementen i sig har olika visuell tyngd så lades färg till för att skapa en balans. Stark färg bidrar med visuell tyngd och används i två av fallen på titel texten som finns på motsatt sida av det visuellt tyngsta elementet på sidan. Svag färg bidrar med skapande av tomrum runt elementen vilket i sig också bidrar till balans.  

ANALYS
----------

Så hur har webbplatserna genom placering, fördelning och storlek på olika element sett till att vikten av elementen är jämna?

För det första genom storlek på färg områden. Webbplatserna för Ike Kligerman Barkely och Multimedia guides to Polish culture använder sig av stark färg på mindre element och svag färg på större delen av sidan. En svag färg på en större yta kan skapa balans när det finns en visuell tung färgyta som är mindre på sidan (Swoboda), vilket behövs då man märker ett element som har mer visuell vikt först (Babich, 2017).  

Placering och fördelning av element och tomrum är också viktig. På Ike Kligerman Barkely sida har de placerat fotot i nedre högra hörn och titeln i övre vänstra hörn. Då titeln är mindre än fotot blir det inte en jämvikt mellan sidorna men då de har använt sig av en stark färg på titel texten så läggs mer visuell vikt till titeln. Då titeln också är omgiven av en stor yta av svag färg skapar alla dessa delar tillsammans en balans för sidan. På Multimedia guides to Polish culture har de placerat det visuellt tunga fotot på höger sida där den tar upp hela vertikala ytan. Till höger har de titeln med stor font som de har placerat i mitten med den starka färgen som finns i fotot på orden "Polish culture". Att texten har placerats i mitten på vänster sida skapar en effektiv balans då fotot tar upp hela höger sida men det räcker inte helt. Att de har lagt till färgen i texten gör texten också får mer av en visuell tyngd till sig och då färgen är samma som bilden skapas en jämvikt mellan sidorna.

Asymmetrisk design använder sig av aktiv space (Bradley, 2010b). Det är när space avsiktligen skapats vid ett element eller område för att betona det (Yoder, 2015). Space skapas inte endast genom att ha en vit bakgrund utan kan bestå av andra färger (Soegaard, 2018b).

Dada data webbplats har inte använt sig av svag färg på större område och stark färg på mindre, som de andra två webbplatserna i denna analys, utan istället valt att använda sig av en röd färg på hela sidan. Denna röda färg är lika med whitespace, den skapar tomutrymme på sidan. Detta tomrum används för att betona de bokstäver och ord som finns på sidan. På Dada data sida har de mer bokstäver och ord på vänster sida än de har på höger. Men de har placerat texten på höger sida på ett sådant sätt som balanserar den asymmetryn. Det stora T som finns längst ner till höger står längre till höger än den andra texten ovan den och det finns en text högst upp i högra hörnet vilket skapar mer vikt till den högra sidan och detta ger balans till sidan. Utan den skulle sidan tippa åt vänster men den texten blir en motvikt. Med texternas placering tillsammans med tomrummet som den röda färgen skapar så funkar det.

För att sammanfatta, i denna analys av tre webbplatser som har en asymmetrisk design hittades att balans skapades genom fördelning, placering och storlek av färg och element.  Element placeras ut på sidan på ett sådant sätt att de skulle ha skapat balans till sidan ifall de på båda sidor hade haft samma storlek och visuella tyngd, då de i dessa fall inte har det kan bl.a. färg läggas till på det mindre elementet för att ge det mer visuell tyngd. Placeringen tillsammans med tomrummet runt elementen är det som gör balansen på sidan. 



REFERENSER
-----------
Babich, N (2017). ”11 Website Layouts That Made Content Shine in 2017”. https://theblog.adobe.com/11-website-layouts-that-made-content-shine-in-2017/. Accessed on 2018-12-19.

Bradley, S (2010a). “Symmetry And Asymmetry In Web Design”. https://vanseodesign.com/web-design/symmetry-asymmetry/. Accessed on 2018-12-28.

Bradley, S (2010b). ”How To Activate Space In A Design”. https://vanseodesign.com/web-design/active-space/. Accessed on 2019-01-07.

Bradley, S (2015). ”Design Principles: Compositional, Symmetrical And Asymmetrical Balance”. https://www.smashingmagazine.com/2015/06/design-principles-compositional-balance-symmetry-asymmetry/. Accessed on 2018-12-28.

Forsey, C (2018). ”Design 101: Asymmetrical and Symmetrical Balance”. https://blog.hubspot.com/marketing/asymmetrical-balance. Accessed on 2018-12-29.

Soegaard, M (2018a). “Symmetry vs. Asymmetry – Recalling basic design principles”. https://www.interaction-design.org/literature/article/symmetry-vs-asymmetry-recalling-basic-design-principles. Accessed on 2018-12-28.

Soegaard, M (2018b). “The power of white space”. https://www.interaction-design.org/literature/article/the-power-of-white-space. Accessed on 2019-01-07.

Stribley, M. ”Design Elements & Principles”. https://www.canva.com/learn/design-elements-principles/

Swoboda, J. ”Asymmetrical Balance in Art: Definition, Design & Examples”. https://study.com/academy/lesson/asymmetrical-balance-in-art-definition-design-examples.html. Accessed on 2019-01-03.

Yoder, W (2015). “Why White Space? A Closer Look at the Area Between Design Elements”. https://www.logoworks.com/blog/white-space-closer-look-area-design-elements/. Accessed on 2019-01-06.

ÖVRIGT
-----------
Detta arbete är utfört av Marie Eriksson.
